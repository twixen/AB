Stworzyć formularz w HTML5 typu "login i hasło" przekazujący te dane do pliku php ("login.html" przekazuje dane do "login.php") metodą POST. W formularzu powinno się znaleźć również pole typu checkbox określające "czy zapamiętać mnie na tym komputerze?". Proszę również zwrócić uwagę na typ znacznika "input" dla hasła.

Wewnątrz skryptu php proszę sprawdzić czy przesłane login i hasło zgadzają się z listą następujących pozycji:
1, jan, abcdef
2, ola, 12345
3, ala, qwerty
(oczywiście można dopisać własne)

Jeśli w którymś przypadku przesłany login i hasło zgadzają się z którąś pozycją na liście, proszę ustawić zmienną w tablicy SESSION o nazwie "user" z wartością taką samą jak przesłany login.

Jeśli pole checkbox zostało zaznaczone, należy również ustawić zmienną w tablicy COOKIE (także o wartości takiej jak login).

Proszę stworzyć skrypt "logincheck.php", w której znajdzie się jedna funkcja "logincheck()". Ma ona sprawdzać, czy zmienna $_SESSION['user'] istnieje (funkcja isset() ) i jeśli tak - zwracać wartość tej zmiennej. W przeciwnym wypadku powinna sprawdzić, czy istnieje ustawiona zmienna $_COOKIE['user']. Jeśli tak - ustawić wartość $_SESSION['user'] na tę samą wartość i zwrócić ją. Jeśli nie ma ani zmiennej sesyjnej, ani ciastka, funkcja powinna zwrócić FALSE.

Na koniec utwórz skrypt "welcome.php". Do skryptu należy dołączyć (funkcja include() lub require() ) plik "logincheck.php" i sprawdzić wartość funkcji "logincheck()". Jeśli tą wartością jest FALSE - wyświetlić komunikat "nie jesteś zalogowany!" oraz link do strony login.html. W przeciwnym wypadku wyświetlić ją w postaci "Witaj <login>!" oraz dowolnie wybrany dowcip.
Kolor czcionki dowcipu powinien być przesłany do sktyptu "welcome.php" metodą GET.

Uwagi:

Strony winikowe powinny się walidować (HTML5, CSS3).
